Домашно 1
===

Краен срок за предаване: 2016.03.08 23:59:59

Задача 1
---
Точки: 5

Напишете функция `long hash(char *word)`, която пресмята хеш стойността на дадена дума. Хеширане на данни представлява преобразуването на входни данни с произволна дължина към изходни с фиксирана. За хеширане могат да се използват различни алгоритми. Програмата трябва да чете от стандартния вход дума с големина до 200 символа и да изведе хеша на стандартния изход.

Във вашата функция използвайте следният алгоритъм:
- Дефинирайте начална стойност: **42**
- За всеки символ от думата (може да ползвате strlen за да вземете големината на думата):
  - Вземете ASCII кода
  - Умножете го по позицията на символа в думата (започва от 1, не от 0)
- Сумирайте всички получени стойности - това е хешът

Функцията трябва да връща пресметнатото число.

Примерен вход:
```
tovaeprimerenvhod
```
Изход:
```
16512
```
**Ограничения:**
- Думата може да има най-много 200 символа

Задача 2
---
Точки: 7

Дефинирайте структура `struct occurance_t` съдържаща хешът на дума и броят пъти, които се среща.
Четете от стандартния вход думи докато не срещнете думата "vsmisal". Изведете на стандартния изход колко пъти се среща най-често срещаната дума и нейният хеш. Използвайте хеширащата функция описана в задача 1.

**Ограничения:**
- Думата може да има най-много 200 символа
- Няма да бъдат въведени повече от 3000 думи преди "vsmisal".
- Ще бъде въведена поне една дума преди "vsmisal".

**Пояснение:**
- Ако има повече от една думи с равен брой срещания, и този брой е най-голям, се очаква да се изведе първата.и
  - Пример: ако всички думи се срещат по веднъж се очаква да се изведе хешът на първата
  - Пример: ако няколко думи се срещат по два пъти се очаква да се изведе хешът на двойката, която се среща първа
- Ако две думи имат еднакъв хеш, то двете думи ги считаме за еднакви
  - Думите "vsmisal" и "Vsmisal" се считат за ралични думи
  - Всмисъл техните хешове са различни


Примерен вход:
```
do you even yaml bro rofl vsmisal
```
Изход:
```
2 1116
```

Задача 3
---
Точки: 7

Нашият алгоритъм за смятане на хеш има един проблем. Всмисъл появяват се т.нар колизии или две различни думи с един и същи хеш. Напишете програма, която чете думи докато не намери точно 4 думи с еднакъв хеш. За целта добавете поле към структурата occurance_t което да бъде масив от стрингове на думите, както и поле за брой на срещанията.
Да се изведат думите с еднакъв хеш в нарастващ ред по хеш. Редът на думите с еднакъв хеш трябва да бъде същият както реда на прочитане от стандартния вход.

Формат на изхода:
```
хешът дума1 дума2
хешът дума1 дума2 дума3 дума4
хешът дума1 дума2 дума3
```
В изходa не трябва да фигурират [].

**Ограничения:**
- Думата може да има най-много 200 символа
- Няма да бъдат въведени повече от 3000 думи преди срещането на четирите колизиращи думи.
